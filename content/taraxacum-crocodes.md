
---
title: "Jämtlandsmaskros"
subtitle: "Taraxacum crocodes"
gbif: 6082557
---

Jämtlandsmaskros är i Sverige bofast och reproducerande och har status som sårbar.

Jämtlandsmaskrosen hör till gruppen strandmaskrosor, Taraxacum sektionen Palustria. Bladen är oftast smala (knappt centimeterbreda), omkring 1 dm långa och har vanligen mycket små, triangulära tänder, men bredare blad kan ha längre, klolika tänder. Blomningen börjar före midsommar och de sista blommorna slår inte ut förrän i slutet av augusti. Normalt blommar den från början av juni till mitten av juli, men blomningstiden är avhängig av vårflodens varaktighet. Korgen öppnar sig endast obetydligt under blomningen och blommorna förblir inrullade och knappt utslagna under hela blomningen. Blomkorgen får härigenom en orangegul ton (detta p g a att de yttre blommorna är mörkgula med en rödbrun mittstrimma). När blommorna satt frukt öppnar sig korgen och frukterna blottas. De är jämfört med andra maskrosfrukter kortare och har relativt utstående, grova taggar som når tämligen högt upp på näbben. 

## Växtplats

Förekommer i och har stor betydelse för utformingen av våtmark. Även i jordbrukslandskap och sötvatten förekommer växten. Viktigt inslag i sten- och grusstrand, starr-, gräs- och buskstrand, sötvattensstrand, sötvattenstrandängar, öppen fastmark, öppna gräsmarker och växelfuktig strandgräsmark. Förekommer även i myrbiotoper, hävdat rikkärr och rikkärr.
  